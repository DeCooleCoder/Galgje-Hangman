Beschrijving van het spel
De computer kiest willekeurig uit een lijst van 10 woorden. Deze woorden zijn “informatica”, “informatiekunde”, “spelletje”, “aardigheidje”, “scholier”, “fotografie”, “waardebepaling”, “specialiteit”, “verzekering”, “universiteit” en “heesterperk”. De speler krijgt 5 beurten om het woord van de computer te raden. De computer meldt aan het begin van het spel hoeveel beurten er zijn en hoe lang het woord is. 
De speler voert een letter in. Als de letter in het woord voorkomt, worden de letters die geraden zijn op hun correcte plaats getoond. Onbekende letters uiteraard niet. Als de letter fout is, komt er een bericht van de computer en wordt er een beurt afgetrokken. De speler verliest als er geen beurten meer zijn en wint als het woord geraden is.

Het basisspel:
De computer bewaart het gekozen woord uit de lijst in de beschrijving. Het aantal letters waaruit het woord bestaat en het aantal beurten worden getoond.
De speler heeft de mogelijkheid een letter in te voeren. 
Als de letter voorkomt in het woord wordt de letter of worden de letters op hun correcte plaats getoond. Niet-geraden letters worden weergegeven door een “-”.
Zolang er beurten zijn mag de speler door. Als er geen beurten meer zijn is het spel afgelopen. Als de speler wint volgt er een felicitatie, bij verlies een ander bericht.

Bouw eerst het basisspel waarbij de computer willekeurig woord kiest, zonder invoer controle op de input van de speler. Een goed werkend basisspel levert  max. 30 punten op.

Verbeteringen (deze mogen alleen als het basisspel werkt en is ingeleverd):
De speler mag alleen 1 letter invoeren, meer niet. Dit mag een hoofdletter of een kleine letter zijn. Bij een verkeerde invoer wordt een foutboodschap getoond en neemt het aantal beurten met 1 af. Bij een goede invoer gaat het spel verder zoals in het basisspel. (max. 10 punten)
Aan het einde van het spel is er de vraag of je nog een spel wil spelen. Bij ‘ja’ wordt het spel opnieuw gestart met een nieuw willekeurig woord. Bij ‘nee’ wordt het spel gestopt. (max. 10 punten)
Ook de al eerder geprobeerd, maar niet-correcte letters worden in alfabetische volgorde aan de speler getoond, zodat de speler weet welke letters gebruikt zijn. (max. 15 punten)
Het is niet mogelijk om (per ongeluk) cijfers in te voeren. (max. 5 punten)

Eisen
Er wordt gebruik gemaakt van commentaar in het programma.
Er wordt minimaal 1 functie gebruikt.
Er is input van de gebruiker (evt. met controle op de invoer).
Er wordt gebruik gemaakt van concatenation.
Er wordt gebruik gemaakt van string methodes.
Er wordt gebruik gemaakt van tenminste één while-loop.
Er wordt gebruik gemaakt van minstens één list.
